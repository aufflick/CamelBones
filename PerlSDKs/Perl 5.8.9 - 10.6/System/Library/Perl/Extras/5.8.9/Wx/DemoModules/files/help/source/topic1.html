<head>
  <title>First topic</title>
</head>
<body>

<h2 align="center">Petrarca</h2>

<blockquote>
Erano i capei d'oro a l'aura sparsi<br>
che 'n mille dolci nodi gli avvolgea,<br>
e 'l vago lume oltre misura ardea<br>
di quei begli occhi, ch'or ne son sì scarsi;<br>
<br>
e 'l viso di pietosi color farsi,<br>
non so se vero o falso, mi parea:<br>
i' che l'esca amorosa al petto avea,<br>
qual meraviglia se di subito arsi?<br>
<br>
Non era l'andar suo cosa mortale,<br>
ma d'angelica forma, e le parole<br>
sonavan altro che pur voce umana;<br>
<br>
uno spirto celeste, un vivo sole<br>
fu quel ch'io vidi; e se non fosse or tale,<br>
piaga per allentar d'arco non sana.<br>
</blockquote>

</body>
